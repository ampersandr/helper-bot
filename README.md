# helper-bot Περιγραφή Project
Το ρομπότ που θα σας παρουσιάσουμε είναι ένα έμπιστο ρομπότ φαρμακείο- ανιχνευτής χαλασμένων παιχνιδιών που σκοπό έχει να συμβάλλει στη λειτουργικότητα ενός δημοσίου χώρου, συγκεκριμένα μιας παιδικής χαράς. Αναλυτικότερα, πρόκειται για ένα κινούμενο φαρμακείο με δύο τροχούς και μια επιπρόσθετη ρόδα το οποίο περιέχει διάφορα φάρμακα για την παροχή πρώτων βοηθειών σε περίπτωση τραυματισμού στον χώρο της παιδικής χαράς.
Συγκεκριμένα, ο τρόπος λειτουργίας του είναι o εξής: σε περίπτωση τραυματισμού στον ευρύτερο χώρο, το ρομπότ ανιχνεύει το κλάμα του παιδιού και το πλησιάζει, ανοίγει η πόρτα του και πλέον δίνει την πρόσβαση στην επιλογή φαρμάκων. Πέρα από τα παραπάνω, το ρομπότ δίνει τη δυνατότητα να αναφέρουμε μέσω IoT ότι ένα παιχνίδι ή κάποιο σημείο της παιδικής χαράς έχει κάποια βλάβη για να ξεκινήσει άμεσα η επισκευή του και να αποφευχθούν μελλοντικά ατυχήματα. Τα δεδομένα μαζεύονται σε ειδικές βάσεις δεδομένων και μπορούν άμεσα να χρησιμοποιηθούν για τη βελτίωση της ασφάλειας των εγκαταστάσεων.
